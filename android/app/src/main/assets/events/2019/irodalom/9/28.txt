<b>175 éve</b> halt meg <b>Kisfaludy Sándor </b>(1772–1844) költő. Győrben és Pozsonyban jogot tanult, majd a katonai pályát választotta. Az 1793–1796-os években a bécsi testőrség tagja. Részt vett a franciák elleni hadjáratban, fogságba esett. 1799-ben leszerelt, a következő évben feleségül vette Szegedy Rózát, akivel Sümegen élt haláláig. Bekapcsolódott a nyelvújítási harcba. Himfy szerelmei – A kesergő szerelem (1801) című költeményeivel robbant be a köztudatba, az ország ünnepelt költője lett. A magyar irodalmi romantika előkészítője, főleg szerelmi lírájával alkotott 	maradandót. Az általa létrehozott dalalakzatot Himfy-strófának nevezik a verstanban. <i>„A magyar irodalmi ízlés jelentős fordulatát vezette be,”</i>és <i>„polgárjogot szerzett az addig egyházi és világi fórumok cenzúrája alá vetett szerelmi poézisnak”.(Toldy István)</i> Részt vett a Keszthelyi Helikoni Ünnepségeken, kezdeményezője volt a Balatonfüredi Színház létrehozásának. Szegedy Róza badacsonyi házában írta alkotásai jelentős részét. Az épület ma irodalmi emlékmúzeum, Kisfaludy Sándor badacsonyi présháza pedig ismert vendéglő. Művei a vidéki nemesi életmód idealizálását, a magyar nemesség múltba fordulását, hősi életszemléletét tükrözik. Jelentős szerepet játszik költészetében a dunántúli táj.<br>1. Dal. (Himfy szerelmei)
<br>Az életnek tengerében
<br>Két örvény van: szív és ész;
<br>A kettőnek egygyikében
<br>A jobb ember könnyen vész.
<br>Az ész ezer bajt okozó; -
<br>Ezt el lehet kerűlni;
<br>A szív, minthogy ragadozó,
<br>Könnyű benn elmerűlni.
<br>Engem a sors forgó szele
<br>Ez örvénybe csapott bele;
<br>S elragadt ez engemet -
<br>A szív szerzi vesztemet.
<br>
<br>