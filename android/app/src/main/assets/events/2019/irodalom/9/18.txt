<b>125 éve</b> született <b>Déry Tibor </b>(1894–1977) író. Életművével a modern – sőt a neoavantgárd, a posztmodern – magyar próza előkészítője. Regényeit Marcel Proust, Franz Kafka, Thomas Mann eredményeinek alkotó felhasználásával írta, s élete végéig hajlott a formaújításra. Törekedett az életproblémák pontos megfogalmazására, azok megoldásának keresésére. <i>„Jó író volt, de aligha olyan nagyon jó, ahogy hirdették. Egy-két műve alighanem maradandó értékű. Sok részletérték van főművében, A befejezetlen mondatban is, de túlsúlyban van az olvasást megnehezítő törmelékanyag. A Feleletnek is vannak részértékei, de nemcsak töredék, torzó is. Ezért oly nehéz írni róla, értékét meghatározni. Mert nem jelentéktelen, de nem elég jelentékeny.” (A magyar irodalom arcképcsarnoka)</i> Legismertebb műve az 1972-ben írt Képzelt riport egy amerikai popfesztiválról című kisregénye, amelynek 1973-as musicalváltozatát Pós Sándor alkalmazta színpadra, zenéjét Presser Gábor, dalszövegeit Adamis Anna szerezte. A cselekmény egy amerikai rockfesztiválon bontakozik ki, középpontjában pedig egy magyar emigráns házaspár áll.<br><a href='http://mek.oszk.hu/01100/01149/html/dery.htm'>http://mek.oszk.hu/01100/01149/html/dery.htm</a>
<br>