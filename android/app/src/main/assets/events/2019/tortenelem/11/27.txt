75 éve áldozta fel életét Salkaházi Sára (1899–1944) szociális testvér. A nyilasok a IX. ker. Bokréta utcai munkásleányotthonból zsidók rejtegetése miatt elhurcolták, és a Ferenc József híd közelében még aznap a Dunába lőtték Bernovits Vilma katolikus hitoktatóval és az általuk védelmezett zsidó gyerekekkel együtt. Salkaházi Sára és a Szociális Testvérek Társasága minden eszközzel küzdött az országot elárasztó nemzetiszocialista eszme ellen. Ez komoly veszélyekkel járt, amit a testvérek tudatosan vállaltak. Sára 1940 áprilisában így írt naplójában: „…a kínzástól ne féljek, az apró testi gyengeségeket fogadjam szívesen, a halálnak örüljek”. 2006-ban boldoggá avatták.https://www.magyarkurir.hu/hirek/boldog-salkahazi-sara-szuz-es-vertanu 
