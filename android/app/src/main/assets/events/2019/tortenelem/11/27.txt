<b>75 éve</b> áldozta fel életét <b>Salkaházi Sára </b>(1899–1944) szociális testvér. A nyilasok a IX. ker. Bokréta utcai munkásleányotthonból zsidók rejtegetése miatt elhurcolták, és a Ferenc József híd közelében még aznap a Dunába lőtték Bernovits Vilma katolikus hitoktatóval és az általuk védelmezett zsidó gyerekekkel együtt. Salkaházi Sára és a Szociális Testvérek Társasága minden eszközzel küzdött az országot elárasztó nemzetiszocialista eszme ellen. Ez komoly veszélyekkel járt, amit a testvérek tudatosan vállaltak. Sára 1940 áprilisában így írt naplójában: <i>„…a kínzástól ne féljek, az apró testi gyengeségeket fogadjam szívesen, a halálnak örüljek”</i>. 2006-ban boldoggá avatták.<br><a href='https://www.magyarkurir.hu/hirek/boldog-salkahazi-sara-szuz-es-vertanu'>https://www.magyarkurir.hu/hirek/boldog-salkahazi-sara-szuz-es-vertanu</a> 
<br>