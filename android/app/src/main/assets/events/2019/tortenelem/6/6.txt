<b>30 éve</b> hunyt el <b>Kádár János </b>(1912–1989) az MSZMP egykori főtitkára. Kádár Czermanik néven született 1912-ben Fiume (Rijeka) városában. Eredeti nevét először Csermanekre magyarosította, majd a kommunista mozgalomban a Kádár nevet kapta, és ezt, 1945 márciusában hivatalosan is felvette. 1956–1988-ig volt a Magyar Szocialista Munkáspárt főtitkára. Neve egyaránt fémjelzi az 1956-os forradalmat követő bosszúálló terrort és az 1960-as évek közepétől kiépülő <i>„gulyáskommunizmust”</i>. A rendszerváltás folyamatában nem vett részt. Betegsége és leépülése miatt szerepe és személye a nyolcvanas évek végén egyre inkább háttérbe került. Halála után vált igazán szabaddá az út a rendszerváltozáshoz.<br>