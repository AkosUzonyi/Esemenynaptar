<b>100 éve</b>, 1919-ben a párizsi békekonferencia Ötös Tanácsának megbízásából Budapestre érkezett Sir George Clerk angol diplomata, akinek feladata volt egy átmeneti koalíciós kormány létrehozása.<br><b>90 éve</b> hunyt el <b>Heim Pál </b>(1875–1929) gyermekgyógyász, egyetemi tanár. 1897-ben szerezte orvosi oklevelét. Orvosi pályája kezdetén gyakornok a budapesti gyermekgyógyászati klinikán, majd Breslauban Czerny tanársegéde, 1901-től főorvos Budapesten az irgalmasrendiek kórházában. 1918-tól a pozsonyi, majd a pécsi egyetemen, 1929-től a budapesti egyetemen a gyermekorvostan tanára. Gyermekgyógyászattal és gyermekvédelemmel foglalkozott, a "kékkeresztes" védőnői szolgálat megszervezője. Kutatási területe a csecsemők fiziológiája és patológiája, a csecsemők táplálkozási ártalmai, a koraszülöttek speciális gondozásának kérdései voltak. Nevét kórház viseli Budapesten.
<br><b>30 éve</b>, 1989-ben Szűrös Mátyás ideiglenes köztársasági elnök kikiáltotta az új (harmadik) Magyar Köztársaságot.
<br>	
<br>