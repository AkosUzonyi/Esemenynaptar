<b>250 éve</b> született <b>Simonyi József </b>(1770–1834), ismertebb nevén Simonyi óbester, a legendás hírű huszártiszt, kortársai <i>„a legvitézebb huszár”</i> kitüntető címmel illették. A <i>„magyar lovasvezér mintaképének”</i> nevezett Simonyi hírnevét vakmerőségig menő bátorságával és villámgyors döntéseivel vívta ki. Fején és testén kardvágások és szúrások tanúskodtak vitézségéről; az emberei, akiket személyes példájával, bőkezű jutalmakkal és drákói büntetésekkel fanatizált, gondolkodás nélkül követték tűzbe vagy jeges áradatba.<br>