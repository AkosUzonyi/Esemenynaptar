75 éve, 1944-ben a Honvédség 25. gyalogos és a 2. páncélos hadosztálya támadást indított a Kolozsvár–Torda közötti szakaszon (majd egy héttel később más csapatokkal Arad térségében is). A magyar hadsereg még ezen a napon elfoglalta Tordát. A 2. Ukrán Front centruma ugyanakkor – román támogatással – Havasalföldről Dél-Erdély irányába fordult. Elfoglalta a Déli-Kárpátok hágóit, és nagy erőkkel megkezdte Dél-Erdély és a Székelyföld megszállását. A német és a magyar csapatok súlyos harcokat vívva megkezdték a visszavonulást a Maros mentére és az Árpád-vonalba.