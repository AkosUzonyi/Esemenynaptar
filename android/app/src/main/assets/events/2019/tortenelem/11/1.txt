<b>100 éve</b>, 1919-ben Georges Clemenceau francia miniszterelnök a nagyhatalmak nevében felszólította a magyar kormányt, küldje el megbízottait a békekonferenciára.<br>	<b>75 éve</b>, 1944-ben A szovjet hadsereg nyomában érkező NKVD-egységek a Bodrogköz és az Ung-vidék férfi lakosságát háromnapos munkára, <i>„málenkij robot”</i>-ra rendelték. A kijelölt gyűjtőhelyeken megjelenő férfiakat utóbb fegyveres kísérettel a szambori lágerbe vitték, majd évekre különböző szovjet munka-táborokba hurcolták.
<br>	<b>75 éve</b>, 1944-ben Adolf Hitler erőddé nyilvánította a magyar fővárost, és felállította annak egységes katonai parancsnokságát; vezetőjévé Otto Winkelmann, a magyarországii SS- és rendőri erők főparancsnokát nevezte ki, akit december 5-től Karl Pfeffer-Wildenbruch váltott fel. A fővárost védő magyar csapatok parancsnoka Hindy Iván honvéd altábornagy volt. A vegyes német-magyar Budapest-harccsoport továbbra is közvetlenül a német Dél Hadseregcsoport alárendeltségében maradt.
<br><b>75 éve</b>, 1944-ben fejeződött be a Szent László hadosztály felállítása. Parancsnoka Szügyi Zoltán vezérőrnagy lett. A háború utolsó időszakának magyar elit hadosztálya volt. Folyamatos védelmi harcok, és súlyos veszteségek ellenére megőrizte egységét és harcképességét. A Mura völgyében Ausztriába húzódva 1945. május 11-én tették le a fegyvert angol csapatok előtt.
<br><a href='http://mek.oszk.hu/16300/16382/pdf/16382_1.pdf'>http://mek.oszk.hu/16300/16382/pdf/16382_1.pdf</a> 
<br><b>70 éve</b>, 1949-ben a Magyar Népköztársaság minisztertanácsa, szovjet mintára elfogadta az ország gazdaságfejlesztésére irányuló első ötéves tervet.
<br>