<b>125 éve</b> hunyt el <b>Xántus János </b>(1825–1894) magyar természettudós, néprajzkutató, a Magyar Tudományos Akadémia levelező tagja, a pesti Állatkert és a Magyar Nemzeti Múzeum Néprajzi Osztályának első igazgatója.<br><a href='http://www.rubicon.hu/magyar/oldalak/xantus_janos/'>http://www.rubicon.hu/magyar/oldalak/xantus_janos/</a> 
<br><b>100 éve</b>, 1919-ben a Budapesti Büntető Törvényszék ítéletet hirdetett Cserny József és 26 kommunista társa perében. Csernyt és 13 társát halálra, egy vádlottat életfogytiglani fegyházra, 11 vádlottat 1–12 év közötti szabadságvesztésre ítéltek. A halálos ítéleteket 1919. december 16-án hajtották végre.
<br><b>25 éve</b>, 1994-ben a Magyar Katolikus Püspöki Konferencia ülése úgy döntött, hogy körlevelet adnak ki a Család Nemzetközi Éve befejezése alkalmából. „Az egyház azért emel szót a család és a házasság érdekében, mert védelmezni és erősíteni akarja a teljesebb életnek, az ember személyes kibontakozásának, boldogulásának egyik legfontosabb színterét. Síkra száll azonban a házasságért mint Istentől megáldott életformáért - szentségért - is. " fogalmazott a dokumentum.
<br>