<b>350 éve</b>, 1670-ben Sárospatakon I. Rákóczi Ferenc választott erdélyi fejedelem támogatásával új Habsburg ellenes felkelés robbant ki. Az 1670-es tiszavidéki felkelés leveretése után, Rákóczi csak anyja és a jezsuita rend közbenjárására, nagy váltságdíj árán menekülhetett meg a vérpadtól. Báthory Zsófia és I. Lipót császár közötti egyezség értelmében: Rákóczi 400 ezer aranyforint és várainak átengedése fejében büntetlen maradhatott. I. Rákóczi Ferenc ettől kezdve egészen haláláig semleges próbált maradni a császári csapatok és a bujdosók (kurucok) között zajló harcokban.<br><b>50 éve</b> életének hunyt el <b>Hamvas Endre </b>(1890–1970), nyugalmazott kalocsai érsek. Esztergomi főegyházmegyés papként 1940 és 1944 között budapesti érseki helynök, 1944-től két évtizeden át csanádi püspök, majd 1968-as lemondásáig kalocsai érsek.
<br><a href='http://lexikon.katolikus.hu/H/Hamvas.html'>http://lexikon.katolikus.hu/H/Hamvas.html</a> 
<br><b>50 éve</b>, 1970-ben Csemadok KB ülésén megkezdődnek a szervezeten belüli tisztogatások. Az ülés törölte a rendkívüli, X. közgyűlésen elfogadott programból a <i>„hibás”</i> és <i>„irreális”</i> tételeket, amelyek a Csemadok fő feladataként a magyar kisebbség társadalmi és kulturális érdekeinek képviseletét határozták meg. A KB kizárta a testületből Duray Miklós írót.
<br>