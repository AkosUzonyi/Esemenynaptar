<b>75 éve</b> hunyt el <b>Serédi Jusztinián </b>(1884–1945) bencés szerzetes, 1927-től haláláig bíboros, esztergomi érsek, Magyarország hercegprímása. Kánonjogászként jelentős szerepet játszott az 1917-es egyházi törvénykönyv megalkotásában. Széles körű kapcsolatait felhasználva sokat tett azért, hogy Budapest nyerje el az 1938-as eucharisztikus kongresszus megrendezését. Több beszédében ítélte el a nemzetiszocializmust. A német megszállás után elsősorban a Sztójay-kormánnyal való tárgyalások útján igyekezett a zsidóellenes rendelkezések által érintettek sorsán javítani és a deportálásokat leállíttatni. Bár Szálasi uralmát törvénytelennek nyilvánította, igyekezett Budapest és Esztergom nyílt (azaz fegyveres erővel nem védett) várossá való nyilvánítását elérni. A frontvonal közeledtével papjait a hívek melletti helyben maradásra utasította, őt is székvárosában érte a halál.<br><a href='http://lexikon.katolikus.hu/S/Ser%C3%A9di.html'>http://lexikon.katolikus.hu/S/Ser%C3%A9di.html</a> 
<br><a href='https://tortenelemportal.hu/2012/12/seredi-jusztinian/'>https://tortenelemportal.hu/2012/12/seredi-jusztinian/</a>
<br>	
<br>