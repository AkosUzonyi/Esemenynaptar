<b>250 éve</b> hunyt el <b>Giuseppe Tartini </b>(1692–1770) olasz zeneszerző, hegedűművész és legendás hegedűtanár. Egyházi pályára készült, jogot tanult, majd hegedűtanulmányokat folytatott. 1721-től haláláig a padovai Szent Antal-bazilika első hegedűse volt. 1728-ban zenei akadémiát alapított, ahol ellenpontot és zeneszerzést tanított. Jelentős zeneelméleti munkássága is. Felfedezte az úgynevezett kombinációs hangokat, melyek a fizika törvénye alapján akusztikusan szólalnak meg. Legendás hírű hegedűpedagógiájának legfőbb titka a vonóvezetés új módszerében rejlett. Korai műveire jellemző a nagyfokú virtuozitás, a gazdag díszítettség, kései kompozíciói már közelebb állnak a klasszicista stílushoz. Műveinek (135 koncert, hegedűszonáta, triószonáták és néhány vokális darab) nagy része kéziratban maradt az utókorra.<br>Tartini: Stabat Mater <a href='https://www.youtube.com/watch?v=LADYmBeAClQ'>https://www.youtube.com/watch?v=LADYmBeAClQ</a> 
<br>Tartini: F-dúr hegedű szonáta <a href='https://www.youtube.com/watch?v=yVDYUM2A6Jo'>https://www.youtube.com/watch?v=yVDYUM2A6Jo</a> 
<br>
<br>
<br>