<b>475 éve</b> hunyt el <b>Constanzo Festa </b>(1480–1545) olasz zeneszerző. A végigimitált motettastílus és a madrigálkomponálás egyik első olasz mestere volt. Több évtizeden át vezette a Sixtusi kápolna kórusát. Te Deumát nagy ünnepeken a Vatikánban még ma is éneklik.<br>Festa: Angelus ad pastores ait <a href='https://www.youtube.com/watch?v=qo7p23VNgXU'>https://www.youtube.com/watch?v=qo7p23VNgXU</a>
<br><b>25 éve</b> hunyt el <b>Fischer Annie </b>(1914–1995) zongoraművész, a magyar és az egyetemes zenei előadó-művészet legendás, kiemelkedően nagy alakja. A Zeneakadémián Székely Arnold és Dohnányi Ernő növendéke. Pályáját csodagyerekként kezdte: <b>8 éve</b>sen debütált Beethoven C-dúr zongoraversenyével, majd <b>12 éve</b>sen már Zürichben koncertezett nagy sikerrel. A háború éveit Svédországban töltötte, 1946-ban tért vissza újra Budapestre, és ettől kezdve megszakítás nélkül itt élt, innen járta a világot. Az ötvenes-hatvanas években Magyarország <i>„utazó zenei nagykövetének”</i> nevezték. Sajnálatos módon kevés hanglemezfelvétel őrzi emlékét, aminek az oka, hogy nem szerette a stúdiók zárt világát. "Fischer Annie minden koncertje rendkívüli. Mert amikor ő játszik, akkor a mű maga szólal meg és ez megszokhatatlan reveláció. E nagy művész egyénisége meghatározhatatlan, éppen mivel végtelenül érzékeny és változékony... Új és új vonásokat fedezhetünk fel benne, és ilyenkor derül ki, hogy ez az egyéniség szinte végtelen." (Pernye András)
<br>Mozart: C-dúr zongoraverseny III. tétel <a href='https://www.youtube.com/watch?v=6eqmd45pWZM'>https://www.youtube.com/watch?v=6eqmd45pWZM</a> 
<br>Beethoven: Fisz-dúr szonáta (Op. 78) <a href='https://www.youtube.com/watch?v=fC0cx0S2zcQ'>https://www.youtube.com/watch?v=fC0cx0S2zcQ</a> 
<br>
<br>