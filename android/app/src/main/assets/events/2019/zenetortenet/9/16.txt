<b>275 éve</b> hunyt el <b>Maróthi György </b>(1715–1744) matematikus, pedagógus a magyar zeneelmélet úttörője. <b>17 éve</b>sen egy hét évig tartó külföldi tanulmányútra indult, melynek állomásai Basel, Zürich, Bern, valamint németalföldi városok voltak, ahol megismerkedett kora legújabb tudományos eredményeivel. Hazatérte után a Debreceni Református Kollégium történelem, matematika, latin irodalom és retorika professzora lett. A hazai természettudományos oktatás egyik úttörője volt. Külföldről könyvtárnyi könyvet hozott magával, s ezeket jórészt a Kollégiumnak adományozta. 1739-ben svájci minták nyomán a többszólamú zsoltáréneklést kívánta meghonosítani az istentiszteleteken. Első lépésként megalapította a Kollégiumi Kántust. A 280 évnyi múlttal rendelkező kórus Magyarország legrégebb óta folyamatosan működő zenei együttese. A következő esztendőben adta ki a Szenczi Molnár Albert-féle Psalteriumot, amelynek függelékeként megjelentette az első magyar nyelvű zeneelméleti munkát, A Soltároknak a kóták szerént való éneklésének mesterségének rövid summája címmel. <br>Maróthi György: Mint a szép híves patakra <a href='https://www.youtube.com/watch?v=PHmD2lSEBOk'>https://www.youtube.com/watch?v=PHmD2lSEBOk</a> 
<br><a href='https://www.youtube.com/watch?v=BsvESHRN6bk'>https://www.youtube.com/watch?v=BsvESHRN6bk</a> 
<br>
<br>