175 éve született EÖTVÖS KÁROLY (1842-1916) politikus, ügyvéd, író. 1872 és 1905 között - megszakításokkal - országgyűlési képviselő, eleinte kormánypárti, később ellenzéki színekben. Szoros kapcsolatot tartott fenn az emigrációban élő Kossuthtal. Korának egyik legnevesebb ügyvédje, az 1883-as tiszaeszlári vérvád perében a vádlottak védője. A pesti társasági-szellemi életben "a Vajda"-ként emlegették, aki évtizedeken át az Abbázia kávéházban tartott fenn nagy tekintélyű törzsasztalt. Számos újság munkatársa, jelentős írói munkássága is: a tiszaeszlári per történetéről szóló könyv és az Utazás a Balaton körül című mű szerzője.