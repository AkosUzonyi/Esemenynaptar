5 éve hunyt el MÉSZÖLY DEZSŐ (1918-2011) író, költő, műfordító, dramaturg, egyetemi tanár. Irodalmi tevékenysége elsősorban műfordításokban valósult meg. Lefordította Villon teljes életművét, jelentősek Shakespeare- és Moliere-fordításai is. Egy interjúban nyilatkozta, hogy verses drámákat szeretett leginkább fordítani. Fiatal korától rendszeresen szerzett verseket, első önálló kötete azonban csak 1975-ben jelent meg. Veretes nyelv, tömörség, több helyen gúnyos és ironikus hang jellemzi.