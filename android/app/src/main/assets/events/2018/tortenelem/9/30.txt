150 éve született Hermann Miksa (1868-1944) gépészmérnök, a Bethlen-kormány kereskedelemügyi minisztere (1926–1929). Előbb szülővárosában, Selmecbányán a Bányászati és Erdészeti Akadémián, majd a budapesti Műegyetemen tanított. Ő a szerzője az első magyar nyelvű felsőfokú géptani tankönyvnek (1924). Elsősorban bányaipari gépészettel, gépszerkezettannal foglalkozott. Minisztersége idején jelentős eredményeket ért el a hazai közúti hálózat korszerűsítése és a magyar államvasutak villamosítása terén. 