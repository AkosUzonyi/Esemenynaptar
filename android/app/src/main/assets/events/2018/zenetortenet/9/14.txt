450 éve hunyt el Jacques Arcadelt (1500 körül –1568) németalföldi zeneszerző és kórusénekes. A kor egyik legnépszerűbb muzsikusa volt. Élete első szakaszában a mai Belgium és Hollandia területén élt és működött.  Körülbelül húszesztendősen a reneszánsz kultúra fellegvárának számító Itáliába került, először Firenzébe, majd harmincéves korában Rómába, a pápai udvar kórusába. 1539-ben a Sixtusi kápolna kórusában az énekesfiúk vezetésével bízták meg. Az itt eltöltött évek alatt kötött személyes ismeretséget Michelangelóval. 1555-ben Párizsba költözött. Miséi, motettái elterjedtek. Több mint 200 madrigálja által lett világhírű, melyek a XVI. században a legtöbbet előadott és kiadott alkotások közé számítottak.Arcadelt: Il bianco e dolce cigno – madrigál 
<a href='https://www.youtube.com/watch?v=XITlmDJ9-Hk'>https://www.youtube.com/watch?v=XITlmDJ9-Hk</a>
