75 éve halt meg Edvard Munch (1863–1944) norvég expresszionista festő. Élete és művészete szétválaszthatatlan egymástól. Gyermekkora tragédiákkal telített, öt éves volt, amikor édesanyja meghalt tüdőbajban. Apja, aki orvos volt, ezután teljesen bezárkózott, pánikrohamok gyötörték. Munch tizennégy éves korában meghalt szeretett nővére, Sophie is. A két haláleset és apjának elboruló elméje egész életében kísértették a festőt, ami jól érzékelhető a Halál a betegszobában (1893), az Örökség (1897-99) vagy a Beteg gyermek (1907) című képein. A félelem, hogy ő is örökölte a mentális zavarokat, valamint apjának bigott vallásossága, a család folyamatos elszegényedése, az állandó költözések beárnyékolták a kis Edvard gyerekkorát. Az anyja halála után nagynénje, Karen vette át a család irányítását, aki maga is festő. Munch mérnöknek tanult, de beteges fizikuma nem tette lehetővé, hogy befejezze tanulmányait. 1881-ben iratkozott be a christianiai Királyi Művészeti Iskolába. 1885-ben Párizsba látogatott, majd Berlinben bérelt lakás és többször ki is állított. Nagy hatást gyakorolt rá Manet, Gauguin, Vagy Gogh és Toulouse-Lautrec művészete. 1893-ban festette meg legismertebb képét, a Sikoly első változatát. A műalkotás a nyugati képzőművészet egyik ikonikus festménye, számtalanszor feldolgozták. Munch az expresszionizmus egyik első képviselője. Színei élénkek és erőteljesek, alakjai eltúlzottak. A lelkivilága mélységeit tárja fel, gyermekkora és fiatalsága tragédiái végig kísérik művészetét, melankólia, pesszimizmus, szorongás és borzalomlátás jellemzi művészetét.https://munchmuseet.no/en/munch 
