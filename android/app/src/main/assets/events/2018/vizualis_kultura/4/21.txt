175 éve született Henri Rousseau, a Vámos (1844–1910), az egyik legismertebb posztimpresszionista naiv festő. Autodidakta művész volt, akit életében sokat gúnyoltak munkái miatt. Családjának szegénysége miatt a gimnáziumot nem tudta befejezni. Miután fiatalon meglopta munkáltatóját, a javítóintézet elől a hadseregbe menekült. Innen 1868-ban szerelt le, majd Párizsba költözött és vámtisztviselő lett – innen a „Vámos” becenév. Komolyabban negyvenes évei elején kezdett el festészettel foglalkozni, 49 éves korától igazán sikeres, ekkor már csak művészetéből élt. Mivel Henri Rousseau nem részesült hagyományos művészeti képzésben, anatómiai tanulmányokat sem végzett, figurái gyerekesnek, merevnek tűnnek és perspektivikus teret sem használt. A megszokott, elfogadott művészet kedvelői és művelői lenézték festményeit. Ebből következően első rajongói avantgárd művészeti körökből kerültek ki. Azok közül, akik szakítani akartak az akadémiai hagyományokkal, akik számára az új, a más lett a vonzó. Leghíresebb festményei: Tigris a trópusi viharban (Meglepetés!) (1891), A kígyóbűvölő (1907), Az álom (1910).http://www.henrirousseau.net/
