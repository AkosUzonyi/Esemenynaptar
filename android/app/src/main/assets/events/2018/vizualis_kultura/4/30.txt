150 éve született László (Laub) Fülöp (1869–1937), angol nevén Philip de László, az „utolsó udvari festő”. Képzőművészeti tanulmányait a budapesti Mintarajziskolában Székely Bertalan és Lotz Károly tanítványaként kezdte, majd 1889 és 1892 között a müncheni Akadémián Liezen-Mayer Sándor osztályában, illetve a párizsi Julián Akadémián folytatta. Ezután Budapesten, 1903-tól Bécsben dolgozott, végül 1907-ben Angliában telepedett le. Virtuozitásnak, idealizált képeinek köszönhetően az uralkodó- és arisztokratacsaládok valamint a politikai és kulturális elit kedvelt arcképfestőjévé vált Európában és az Egyesült Államokban. Bár élete során csaknem 5000 portrét készített, művészete Magyarországon kívül feledésbe merült a második világháború után. A Nemzeti Galéria két életképét, illetve XIII. Leó pápáról és Rampolla bíborosról készült portréját őrzi.https://artportal.hu/magazin/karolina-koza-az-utolso-udvari-festo-visszaterese-laszlo-fulop-londonban-i/, <a href='http://www.delaszlocatalogueraisonne.com/home'>http://www.delaszlocatalogueraisonne.com/home</a> 
