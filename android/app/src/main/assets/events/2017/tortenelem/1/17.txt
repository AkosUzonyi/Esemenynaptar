450 éve, 1568-ban II. Miksa és II. Szelim megbízottai aláírták a 8 évre szóló drinápolyi békét, amely lezárta a nagy török hódítások időszakát. Az ellenségeskedés megszüntetését kiterjesztették Erdélyre is. Miksa vállalta, hogy 30000 arany évi „ajándékot” fizet a szultánnak. A szerződés megteremtetette a lehetőségét, hogy a Habsburg Birodalom állandó követséget tarthasson a Portán. Bár a drinápolyi béke – többszöri megújítással – 25 évig maradt fenn, mégsem hozott igazi fegyvernyugvást, hiszen a szerződés tilalma ellenére a végvárak őrségei rendszeresen portyáztak a másik fél területein, sőt kisebb várfoglalásokra is sor került. 	Bővebben <a href='http://www.rubicon.hu/magyar/oldalak/a_drinapolyi_beke_egy_hosszura_nyult_fegyverszunet'>http://www.rubicon.hu/magyar/oldalak/a_drinapolyi_beke_egy_hosszura_nyult_fegyverszunet</a> 
