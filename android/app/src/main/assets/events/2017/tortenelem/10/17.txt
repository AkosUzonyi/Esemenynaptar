150 éve született PAPP ANTAL (1867–1945) görögkatolikus püspök. 1912 és 1924 között munkácsi püspök. 1916-ban bevezette a Gergely-naptárt, de a hívek ellenállása miatt két évvel később kénytelen volt visszatérni a Julián-naptárhoz. A trianoni béke után a csehszlovák kormányzat nyomására a pápa felmentette tisztsége alól, egyúttal címzetes érsekké és az újonnan alapított miskolci exarchátus apostoli kormányzójává nevezte ki.