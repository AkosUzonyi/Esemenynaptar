100 éve született MALÉTER PÁL (1917−1958) katonatiszt, az 1956-os forradalom egyik vértanúja. 1944-ben szovjet hadifogságba került, majd a magyar ellenállók egyik vezetője, 1945-ben a Magyar Kommunista Párt tagja lett. A forradalom kirobbanásakor a Honvédelmi Minisztériumban dolgozott. 1956. október 25-én a Kilián laktanyához küldték, itt először tűzharcba keveredett a felkelőkkel, majd megállapodott velük. November 2-án honvédelmi miniszter lett. Ebben a minőségében november 3-án Tökölre ment a szovjetekkel tárgyalni, akik őt és kíséretét hitszegő módon elfogták. Sorsát szinte előre látta, de mégis vállalta, amikor a következőket mondta az őt visszatartani igyekvő tiszttársainak: „Ha nem megyünk – a szovjetek úgy veszik, mi nem akarunk tárgyalni. Mi szakítjuk meg a tárgyalás menetét… Tudom, volt ilyesmi már a magyar történelemben… De akkor is kötelességem menni!” 1958-ban Nagy Imrével együtt elítélték és június 16-án kivégezték.	Bővebben <a href='http://www.rubicon.hu/magyar/oldalak/1917_szeptember_4_maleter_pal_szuletese/'>http://www.rubicon.hu/magyar/oldalak/1917_szeptember_4_maleter_pal_szuletese/</a> 
