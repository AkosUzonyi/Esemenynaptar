5 éve hunyt el JÁKI SÁNDOR TEODÓZ (1929–2013) bencés szerzetes, karnagy, tanár, a moldvai csángók apostola. A Zeneakadémián középiskolai ének-zene tanári és karvezető diplomát szerzett, majd több mint négy évtizeden át a győri bencés gimnázium énektanáraként, karvezetőjeként tevékenykedett. Évtizedekig vezette a győri székesegyház Palestrina kórusát. Emellett 25 éven át volt a Budapesti Nyári Kántorképző Tanfolyam gregorián- és népénektanára, ahol lángoló virtuozitással nevelte az egész országból érkezett tanítványokat. Munkásságát a liturgia és a klasszikus, vallási néphagyomány kutatása, szeretete és egész életén át való megélése, továbbadása jellemezte. Fáradhatatlan népénekgyűjtő volt, 145 alkalommal járt Erdélyben és 111 alkalommal látogatta meg az általa legszeretettebb népcsoportot, a moldvai csángó magyarokat. Csángókról, igaz tudósítások címmel 2002-ben adta ki élményeit könyv formájában.Csángó Boldogasszony anyánk <a href='https://www.youtube.com/watch?v=WareTPSVaFk'>https://www.youtube.com/watch?v=WareTPSVaFk</a> 
