10 éve hunyt el ROBERT RAUSCHENBERG (1925–2008) meghatározó amerikai pop art festő. A párizsi Julian Akadémián tanult, majd New Yorkban folytatta művészeti tanulmányait. Monumentális kompozícióiban erőteljes, indulati gesztusokkal fest, de képeire valós tárgyakat is applikál, fotókat ragaszt. Korának tárgyai, magazinok képei és a festett részek keveredése nyugtalanító, újszerű érzést keltenek. Drámai alkalmazásukkal, új helyzetükkel megkérdőjelezte az elfogadott értékrendet, festészeti szokásokat.