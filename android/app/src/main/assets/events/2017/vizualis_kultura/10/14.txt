150 éve hunyt el ifj. ZITTERBARTH MÁTYÁS (1803–1867) építész, a magyar klasszicista művészet egyik legtöbbet foglalkoztatott mestere, a Zitterbarth építészcsalád legkiemelkedőbb tagja. 1835 és 1837 között építette az első Nemzeti Színházat, amelyet a XX. század elején lebontottak. Főműve a régi Vármegyeháza Városház utcai része (1841). Építészete fontos szerepet játszott a régi Pest arculatának kialakításában. 