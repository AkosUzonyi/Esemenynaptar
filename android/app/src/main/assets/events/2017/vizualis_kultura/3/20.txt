125 éve született JOAN MIRÓ (1893–1983) katalán festő, grafikus, szobrász és keramikus. 1907-től Barcelonában folytatott művészeti tanulmányokat, családja kereskedelmi pályára szánta, nehezen fogadták el törekvéseit. A modern művészet meghatározó alakja, a fauvizmus, a kubizmus, a dadaizmus és a szürrealizmus világában alkotott. Művei költőiek és játékosak, a gyermekrajzok és az avantgárd szabadsága inspirálta. Mottója: „Én nem találok ki semmit, én mindenre rátalálok.” 1920-ban megismerkedett Pablo Picassóval, 1925-ben csatlakozott a szürrealistákhoz, barátságot kötött Paul Klee-vel. 1940-ben visszatért Spanyolországba és felváltva tartózkodott Barcelonában és Párizsban. Ő készítette a párizsi UNESCO-székház kerámiafalát. 1956-tól mallorcai hatalmas műtermébe vonult vissza alkotni. Barcelonában és Mallorcán feleségével művészeti alkotóműhelynek szánt, dinamikus alapítványokat hozott létre. Halálakor 2500 műtárgyat a fővárosra hagyott. Palma de Mallorcán a Montjuic hegyen, sírja mellett található a Miró alapítvány gyűjteményes múzeuma. Bővebben: <a href='https://www.fmirobcn.org/en/colection/catalog-works/destacades'>https://www.fmirobcn.org/en/colection/catalog-works/destacades</a>
