100 éve hunyt el GUSTAV KLIMT (1862–1918) osztrák szecessziós festő. A bécsi Iparművészeti Főiskolán tanult. Egyik alapító és vezéralakja volt a bécsi Sezession-nak. 1905-ben kivált a társaságból, de továbbra is ebben a művészeti stílusban alkotott. Nemzetközi hírnévre tett szert, nagy hatással volt több művészkörre és tanítványára, Egon Schielere. Festményeinek dekoratív mintái síkszerűek, ezekből emelkednek ki a realisztikusan megfestett emberi alakok, testrészletek. Művei morális, bölcselkedő, szimbolikus tartalmúak. Ismert művei: Filozófia, Orvostudomány, Jogtudomány (1900–03), A három életkor (1908), A csók (1910). Bővebben: <a href='http://www.klimtgallery.org'>www.klimtgallery.org</a>
