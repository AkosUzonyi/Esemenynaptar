50 éve hunyt el Marcel Duchamp (1887–1968) francia festő, író. Művészete szinte minden modern irányzatra nagy hatással volt, megjelenik nála a kubizmus, dadaizmus, szürrealizmus, készített installációkat és performanszokat is. Hat testvére közül vele együtt négyen lettek képzőművészek. 1904-ben a Julian Akadémián tanult. 1913-ban New Yorkban nagy feltűnést keltett Lépcsőn lemenő akt című képével, ahol a mozgó test kubista formákra egyszerűsítve fázisonként, de egy képen belül jelenik meg. Itt ismerkedett meg Man Ray-jel és Picabiával, akikkel megalapította a Dada mozgalmat, mely szerint mindenki lehet művész és bármi lehet műalkotás. Ehhez az irányzathoz sorolhatóak ready made alkotásai, amikor hétköznapi használati tárgyakat állított ki, új jelentést tulajdonítva nekik, ezzel felrúgva a művészethez fűződő minden hagyományos értelmezést. A festészettel felhagyva írói munkássága mellett különös installációkat készített. Kortársai úgy vélték, nem készít műalkotásokat, de visszavonultan, karriert nem hajszolva, sokat dolgozik. A távolságtartás, az időtlenség művészi koncepcióvá vált nála. Alkotásainak kiemelkedő szerepe volt a modern művészet későbbi alakulásában, témái napjaik művészeit is foglalkoztatják.Bővebben: <a href='http://tudasbazis.sulinet.hu/hu/muveszetek/muveszettortenet/muveszettortenet-12-evfolyam/a-dadaizmus-es-marcel-duchamp'>http://tudasbazis.sulinet.hu/hu/muveszetek/muveszettortenet/muveszettortenet-12-evfolyam/a-dadaizmus-es-marcel-duchamp</a>
