500 éve született Thoniot Arbeau (1519–1595) francia kanonok, táncteoretikus. Valódi neve: Jehan Tabourot, de ennek anagrammáját használta. Élete nagy részét a Langres katedrálisához tartozó klérusban élte, de nem egyházi tevékenységéről vált híressé, hanem könyve, az Orchésographie által. Az írás fontos kortörténeti dokumentum: a kor társas viselkedésének gazdag forrása, emellett a táncírás kezdetének egyik jelentős kiadványa. A több mint száz oldalas könyvben a késő reneszánsz tánclépések részletezése mellett a táncokat illusztrálta is, és a leírásokat a dallamsorok lejegyzésével társította. Az Orchésographie több mint száz évvel később a klasszikus balett lépéseinek leírásához szolgált alapul.Arbeau: Pavane <a href='https://www.youtube.com/watch?v=baglecqFtNo'>https://www.youtube.com/watch?v=baglecqFtNo</a> 
