100 éve hunyt el HOLLÓSY SIMON (1857–1918) festő, a nagybányai művésztelep alapítója, Ferenczy Károly mellett vezető mestere. Festészetével a realizmus és naturalizmus kiemelkedő képviselője. A Mintarajziskolába járt, majd Münchenben tanult. Korai képei zsánerképek pl.: Nevető lány (1883), de első érett korszakában már megszületnek ismert, bravúros finomságú, naturalista remekművei pl.: Merengő (1886), Tengeri hántás (1885). Szuggesztív egyéniség, Münchenben magániskolát nyitott fiatal növendékekkel. Második festői korszaka előtt festette az Ország bajai és Zrínyi kirohanása című képet. 1896-ban Nagybányára ment, és fiatal festőkkel megalapította a magyar művészetet meghatározó nagybányai művésztelepet. Elkezdte élete főművét a monumentális Rákóczi-indulót, melyet sosem fejezett be. Sok vázlata maradt fenn, drámaiság és a plein-air keveredik benne. Önarcképe (1916) nagy hatással volt a fiatal festőkre, de szenvedélyes egyénisége, modern pedagógiai elvei is naggyá tették. Számos művét őrzi a Magyar Nemzeti Galéria. Bővebben: <a href='http://www.hung-art.hu/frames.html?/magyar/h/hollosy'>www.hung-art.hu/frames.html?/magyar/h/hollosy</a>
Múzeumi Világnap. Ennek alkalmából a hétvégén, május 19–20-án tartják a Múzeumok Majálisát a Múzeumkertben és a Magyar Nemzeti Múzeumban. A több tízezer látogatót vonzó kulturális fesztivál 120 hazai múzeumnak nyújt bemutatkozási lehetőséget. Hagyományosan ekkor osztják ki az Év Múzeuma- és az Év Kiállítása-díjakat. 
Bővebben: <a href='http://www.muzeumokmajalisa.hu'>www.muzeumokmajalisa.hu</a> 
