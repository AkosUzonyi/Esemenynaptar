90 éve született BIRTALAN JÓZSEF (1927–) erdélyi származású zeneszerző, karmester. Tanulmányait a kolozsvári Zeneművészeti Főiskolán végezte, zenetanári és nagybőgő szakon. Kolozsvárott az Állami Magyar Opera, majd a Filharmónia zenekarának volt tagja. Marosvásárhelyen az Állami Népi Együttes gyermekcsoportjának karmestereként és művészeti vezetőjeként tevékenykedett. A Főiskola karvezetőképző szakának tanáraként karnagyok egész sorát indította útnak. Zeneszerzőként a kommunista diktatúra időszakában is komponált szakrális kórusműveket. 1989. november 5-én hangzott el először a debreceni Nagytemplomban a Templom és iskola című kompozíció, ahol az ősbemutatón a zeneszerző még Bagosi József álnéven szerepelt. 1990-es évek elejétől egyházi kórusművei szélesebb körben is népszerűvé váltak.Félre tőlem búbánat <a href='https://www.youtube.com/watch?v=raHiZDTuRwE'>https://www.youtube.com/watch?v=raHiZDTuRwE</a>
