A Zene Világnapja, 1975 óta. Yehudi Menuhin amerikai hegedűművész és az UNESCO zenei tanácsának a felhívására ünnepeljük. Ebből az alkalomból ezen a napon világszerte több koncertet, hangversenyt és más zenei programot is rendeznek. 80 éve született BALÁZS ÁRPÁD (1937–) zeneszerző. A Zeneakadémián Farkas Ferenc tanítványaként végzett. Közel 200 kórusmű szerzője, emellett kamaraműveket, filmzenéket, és színpadi kísérőzenéket is írt. Vonós- és fúvószenekari művekkel gazdagította az ifjúsági repertoárt.
