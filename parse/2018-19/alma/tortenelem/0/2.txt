575 éve, 1444-ben a Balkán-hegység Kunovica-hágójánál a törökök megkísérelték az I. Ulászló király és Hunyadi János vezette keresztény sereg megsemmisítését, de Hunyadi szétverte a rájuk támadó török sereget. Méltó befejezése volt ez a csata az 1443-ban indult hosszú hadjáratnak, melynek során a keresztény csapatok bevették Nist és Szófiát. Bár Drinápoly elfoglalása és a törökök kiszorítása a Balkánról nem sikerült, II. Murád szultán Ulászlónak küldött békeajánlata a balkáni erőviszonyok megváltozását jelezte.	Animációs film a hosszú hadjáratról: <a href='https://www.youtube.com/watch?v=L7ZwrISKXbE'>https://www.youtube.com/watch?v=L7ZwrISKXbE</a>
